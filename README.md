# Kodetak
Deniz Karakay Özgür Kara Ahmet Akman

# Fikir nasıl çıktı
Görme engelli insanların görme duyusuna dair his geliştirme ile ilgili araştırmaları incelerken dikkatimizi çeken görüntülerin farklı yöntem ve formlarda ses ile görme engelli bireye aktarılması düşüncesinden yola çıkarak bireyin ortamda kendisine yaklaşmakta olan nesneler ile ilgili hissiyatını geliştirmeyi düşündük. 

# Nasıl geliştirdik
Bazı ümit verici akademik makalelerde de bahsi geçen gerçek zamanlı nesne tanıma ile bireyin bilgilendirmesi amacı üzerinde projemizi inşa ettik. Genel bağlamda bireyin elindeki kamera ile aldığı görüntülerin işlenerek yine bireye farklı yönlerden gelen sesler olarak yansıtılması projemizi açıklıyor.
# Teknik olarak
Görme engelli bireyin elinde ya da görüş alanına sabitlenmiş durumdaki cep telefonunun kamerasından alınan görüntü yerel ağ üzerinden veriyi işleyecek olan bilgisayara gönderilir. Bilgisayardaki yazılımımız, yerel ağdan aldığı görüntüyü bilgisayarlı görü ve makine öğrenmesi algoritmalarının yardımıyla işleyerek bireyin görüş alanındaki cisimlere sınıflandırma ve konumlandırma işlemi yapar. Bireyin görüş alanındaki cisimler işlenirken bireye yaklaşan cisimler ayırt edilerek bireye göre konumu ve hangi cisim olduğu bilgisi cep telefonuna iletilir. Cep telefonundaki mobil uygulamamız bu verilere uygun olarak sağ veya sol kulaklıktan cismin boyutu ile orantılı olarak belirli desibel düzeyinde bireye sesler verir. Böylece görme engelli birey yolda yürürken kendisine yaklaşmakta olan cisimleri bir başkasının yardımı olmaksızın belli ölçüde tanıma yetisine sahip olur.
